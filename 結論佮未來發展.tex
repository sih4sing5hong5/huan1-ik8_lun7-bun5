\chapter{結論佮未來發展}
\label{章：結論佮未來發展}
目前臺灣的本土語言佇沓沓仔流失，
需要逐家用心來注意，
這嘛是這篇論文研究華語翻譯到閩南語的上主要目的。
下跤會盡量共經驗分享予其他母語，
希望閩南語以外，
客話佮咱的原住民南島語，
嘛會使利用這个研究成果。

\section{結論}
\label{節：結論}
本論文提出「拄好長度斷詞」的方法，
試圖改善「長詞優先」的缺點，
毋過佇\ref{節：閩南語斷詞實驗}節的實驗內底，
對無濟訓練語料來講，
兩種斷詞方法的效果略略仔爾。

%斷詞的影響
%客話

佇\ref{節：語料整理實驗}節佮\ref{節：加入TGB語料庫實驗}節的實驗，
會當看著整理閩南語的效果，
對原本的9.30分加到19.33分，
代表對閩南語來講，
這馬無夠十萬句的語料，
是翻譯效果\ji{⿰禾黑}的一大限制。
對臺灣別的本土語言來講，
語料數量是一个上大的問題。

分類華語佮閩南語兩種語言佇\ref{節：判斷語言實驗}節嘛有$96\%$正確的成績，
若愛一擺分類三種以上n个漢語，
會使簡化做兩種漢語的分類，
先共n个語言，
兩个兩个語言彼此之間揣出特徵詞，
訓練出$\frac{n\times(n-1)}{2}$个分類模型，
上尾投票，
看佗一个語言贏較濟，
就當作是彼个語言。

可比講這馬有閩南語、客家四縣話、客家饒平話、佮華語四種語言愛分類，
先訓練「閩南語-客家四縣話」、「閩南語-客家饒平話」、「閩南語-華語」、
「客家四縣話-客家饒平話」、「客家四縣話-華語」、「客家饒平話-華語」六个模型，
閣來共試驗語料提入來予六个模型判斷，
分別判斷出「客家四縣話」、「客家饒平話」、「閩南語」、
「客家饒平話」、「客家四縣話」、「客家饒平話」，
看這六个模型分類內底「客家饒平話」上濟，
就判斷做「客家饒平話」的語料。
準做有需要分類南島語，會當看\ref{小節：語言分類}節的說明。

紲落來講兩个會當加強翻譯的方法，佮一个翻譯模型會當閣利用的所在：
\section{校對資料}
\label{節：校對資料}
\ref{節：語料整理實驗}節的實驗結果共咱講，
就算咱提著的語料毋是蓋完整，
咱嘛會當補足伊的資訊，
予翻譯變好。
這嘛表示語料正確度對翻譯有影響，
用機器整理語料有伊的限制，
若愛予語料正確，
一定就需要人工校對。

%抑是用有一對一較完整的資料去鬥處理，攏會使予翻譯的效果閣較好。
%毋過完整的資料數量若較濟，翻譯的效果會愈好。

%準做資料是親像數位典藏仝款補一部份漢字爾仔，嘛是愛人工閣巡一擺，其他漢羅抑是全羅的用電腦自動標一對一了後，閣較需要人工共⿰因閣校對過。
%愛有完整一對一資料，人工是走袂去的，親像圖X仝款，咱有完整的資料，去標猶未整理的語料，經過人工檢查了後，完整的資料就閣較濟，按呢標一對一就閣較準，就無需要遮爾濟的人工，創造一个好的循環。

毋過人工校對是開錢開時間開氣力的代誌，
人工校對上驚一直無彩工改仝款的語料錯誤，
若準做有改錯字工具，
予標一對一的正確率閣較懸，
就會減少人工檢查的負擔。
人工檢查前的輸入佮人工檢查了的輸出，
嘛會使做一个改錯字的系統，
予人免一直改仝款的錯誤。

毋管是標一對一，抑是下跤的斷詞、剖析佮語音資料，發展技術佮照顧語料對發展閩南語研究來講平平仔重要，絕對袂使重視技術煞袂記得語料。
%\subsection{重斷數位典藏}
%\label{節：重斷數位典藏}
%數位典藏有的斷詞其實毋好，親像「」應該是兩个詞

\section{斷詞}
\label{節：未來斷詞}
%看楊允言
華語斷詞是一个發展足完整的技術\footnote{CKIP正確率％}，毋過閩南語的語料毋華語遐爾濟的人工，就會影響著效果。
本論文是用對「上長度優先」的算法改做「拄好長度斷詞」\footnote{請看\ref{節：拄好長度斷詞}節}，嘛會使閣用統計方法看斷詞的效果會較好無。
用統計的方法會使用翻譯工具來做，一字一字斷字的輸入配合一詞一詞斷詞的輸出，提去訓練翻譯模型，按呢就有一个統計的斷詞工具。
到底佗一个方法佇閩南語、客話這種幾萬、幾十萬句語料，效果會閣較好，就需要閣一寡研究矣。
\section{剖析}
\label{節：未來剖析}
%看楊允言
楊允言教授捌做過閩南語的剖析，毋過需要語言學的知識，閣有一致的人工檢查，而且一開始的語料歹收集，可能著的先共閩南語翻譯做華語，才閣共華語語句的剖析結果\footnote{中研院剖析}對應轉去閩南語語句，按呢就有初步的資料矣。
訂好規則了後，就需要訂好剖析的規則
人工若校對，全部的資料著愛收集起來
而且嘛愛親像XX節的XX圖仝款，愛做一个改錯誤的程式，予人工莫一直改仝款的物件
等待資料有夠濟，就會提樹仔的語料來訓練一个閩南語的剖析器\footnote{star ford parser}


\section{語音辨識}
\label{節：未來辨識}
字幕 華語字→閩南語字