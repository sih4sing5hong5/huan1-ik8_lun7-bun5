\chapter{結論佮未來發展}
\label{章：結論佮未來發展}
目前臺灣的本土語言佇沓沓仔流失，
需要逐家用心來注意，
這嘛是這篇論文研究華語翻譯到閩南語的上主要目的。
下跤會盡量共經驗分享予其他母語，
希望閩南語以外，
客話佮咱的原住民南島語，
嘛會使利用這个研究成果。

\section{結論}
\label{節：結論}
本論文提出「拄好長度斷詞」的方法，
試圖改善「長詞優先」的缺點，
毋過佇\ref{節：閩南語斷詞實驗}節的實驗內底，
對無濟訓練語料來講，
兩種斷詞方法的效果略略仔爾。

%斷詞的影響
%客話

佇\ref{節：語料整理實驗}節佮\ref{節：加入TGB語料庫實驗}節的實驗，
會當看著整理閩南語的效果，
對原本的9.30分加到19.33分，
代表對閩南語來講，
這馬無夠十萬句的語料，
是翻譯效果\ji{⿰禾黑}的一大限制。
對臺灣別的本土語言來講，
語料數量是一个上大的問題。

分類華語佮閩南語兩種語言佇\ref{節：判斷語言實驗}節嘛有$96\%$正確的成績，
若愛一擺分類三種以上n个漢語，
會使簡化做兩種漢語的分類，
先共n个語言，
兩个兩个語言彼此之間揣出特徵詞，
訓練出$\frac{n\times(n-1)}{2}$个分類模型，
上尾投票，
看佗一个語言贏較濟，
就當作是彼个語言。

可比講這馬有閩南語、客家四縣話、客家饒平話、佮華語四種語言愛分類，
先訓練「閩南語-客家四縣話」、「閩南語-客家饒平話」、「閩南語-華語」、
「客家四縣話-客家饒平話」、「客家四縣話-華語」、「客家饒平話-華語」六个模型，
閣來共試驗語料提入來予六个模型判斷，
分別判斷出「客家四縣話」、「客家饒平話」、「閩南語」、
「客家饒平話」、「客家四縣話」、「客家饒平話」，
看這六个模型分類內底「客家饒平話」上濟，
就判斷做「客家饒平話」的語料。
準做有需要分類南島語，會當看\ref{小節：語言分類}節的說明。

紲落來講兩个會當加強翻譯的方法，佮一个翻譯模型會當閣利用的所在：
\section{機器校對}
\label{節：鬥相共人工校對}

%圖：鬥相共人工校對
\ref{節：語料整理實驗}節的實驗結果共阮講，
就算阮提著的語料毋是蓋完整，
阮嘛會當補足伊的資訊，
予翻譯變好。
這嘛表示語料正確度對翻譯有影響，
用機器整理語料有伊的限制，
若愛予語料正確，
一定就需要人工校對。

%抑是用有一對一較完整的資料去鬥處理，攏會使予翻譯的效果閣較好。
%毋過完整的資料數量若較濟，翻譯的效果會愈好。

%準做資料是親像數位典藏仝款補一部份漢字爾仔，嘛是愛人工閣巡一擺，其他漢羅抑是全羅的用電腦自動標一對一了後，閣較需要人工共⿰因閣校對過。
%愛有完整一對一資料，人工是走袂去的，親像圖X仝款，咱有完整的資料，去標猶未整理的語料，經過人工檢查了後，完整的資料就閣較濟，按呢標一對一就閣較準，就無需要遮爾濟的人工，創造一个好的循環。

毋過人工校對是開錢開時間開氣力的代誌，
準做有機器校對系統，
予資料的正確率閣較懸，
就會減少人工檢查的負擔，
嘛會當閃避無彩工，一直改仝款的語料錯誤。

所以做一个即時更新（Online）的機器校對系統就是重要的問題，
這个問題準做有$n$組人工檢查前的錯誤語料$t_{i}$佮人工檢查了的標準語料$p_{i}$，
決定一開始的訓練語料數量$m$組，
希望紲落來第$m+1,m+2,...,n$組攏會當用進前校對過的資料來做機器校對，
予機器校對的結果$p'_{i}$改做$p_{i}$的人工校對功夫上少，
會當定義寫做公式\ref{公式：機器校對幫助人工校對公式}。

\begin{equation}
\label{公式：機器校對幫助人工校對公式}
\begin{split}
\sum\limits_{i=m+1}^n \{ p'_{i}編輯到p_{i}的人工校對成本\}，\\
其中p'_{i}是t_{i}機器校對的結果，\\
機器校對是(t_{1},p_{1}),(t_{2},p_{2}),...,(t_{i-1},p_{i-1})訓練的
\end{split}
\end{equation}

%人工檢查前的輸入佮人工檢查了的輸出，
%嘛會使做一个改錯字的系統，
%予人免一直改仝款的錯誤。
%機器整理模型就愛綴咧改，
%予錯誤較少，
%毋過嘛有可能予原本整理著的語料變做錯誤，
%所以會當閣準備一个鬥相共的工具，
%予整理模型改變時，
%原本整理著的語料袂變毋著，
%才有法度。

%毋管是標全漢全羅，
%抑是斷詞、剖析佮語音資料，
發展技術佮照顧語料對發展臺灣母語的研究來講平平仔重要，
絕對袂使重視技術煞袂記得語料。

%\subsection{重斷數位典藏}
%\label{節：重斷數位典藏}
%數位典藏有的斷詞其實毋好，親像「」應該是兩个詞

\section{斷詞}
\label{節：未來斷詞}

華語有夠濟的斷詞標記語料，
所以華語斷詞是一个發展足完整的技術。
毋過閩南語的語料無華語遐爾濟的標記，
就會影響著斷詞效果。

本論文是用對「長度優先」的算法改做「拄好長度斷詞」，
除了這个方法以外，嘛會使閣用統計方法看斷詞的效果會較好無。
用統計的方法會使用翻譯工具來做，
一字一字斷字的輸入配合一詞一詞斷詞的輸出，
提去訓練翻譯模型，按呢就有一个統計的斷詞工具。

到底佗一个方法對閩南語、客話這種只有幾萬、幾十萬句語料，
效果會閣較好，
就需要另外研究矣。


\section{字幕辨識}
\label{節：字幕辨識}
臺灣母語的語音資料其實誠濟，
親像電視劇、廣播攏有誠濟的語音資訊，
只毋過遮的聲音語料大部份攏是配華語字幕。
若有一个工具會當補母語字幕，
阮就會當用這母語資訊來教學，
抑是會來做語言學佮自然語言處理的研究。

\begin{table}
\caption{字幕辨識問題分析}
\label{表：字幕辨識問題分析}
\centering
\begin{tabular}{c|c|c}
 & 輸入 & 輸出 \\
\hline
語音辨識 & 臺灣母語的語音 & 臺灣母語的字幕 \\
\hline
翻譯 & 華語的字幕 & 臺灣母語的字幕 \\
\hline
字幕辨識 & \begin{tabular}[x]{@{}c@{}}臺灣母語的語音\\華語的字幕\end{tabular} & 臺灣母語的字幕 \\
%http://tex.stackexchange.com/questions/2441/how-to-add-a-forced-line-break-inside-a-table-cell
\end{tabular}
\end{table}

字幕辨識的問題就是輸入「臺灣母語的語音」佮「華語的字幕」，
想欲輸出「臺灣母語的字幕」。
會當看表\ref{表：字幕辨識問題分析}，
其實這个問題是綜合語音辨識佮翻譯的問題，
語音辨識會當對「臺灣母語的語音」提供字詞佮先後的資訊，
翻譯會當對「華語的字幕」提供詞的機率，
語言模型會當提供語句的合理性，
就需要另外的研究看這三个物件按怎用合理的數學方式鬥起來。